# Jak si sestavit vlastní Karmen

Gratulujeme k zakoupení stavebnice Karmen XL! Na dalších řádcích naleznete podrobný návod, jak postupovat při jejím sestavování.

## Obsah balení

- **A**: Sada vytištěných dílů Karmen XL
- **B**: Napájecí adaptér
- **C**: Propojovací USB kabel pro připojení Karmen XL s tiskárnou
- **D**: Spojovací materiál
- **E**: SDHC karta
- **F**: Základní deska
- **G**: Kamera s propojovacím kabelem (včetně nastavovacího kolečka)
- **H**: LED - 2ks
- **J**: Napájecí konektor
- **K**: Sada vodičů různých délek

<borderedImage>![Create API token](\_media\karmen-xl-package.jpg":size=800x600")</borderedImage>

## Potřebné vlastní vybavení

- Pájka (nejlépe mikropájka s úzkým hrotem)
- Pomocné držáky pro pájení (třetí ruka)
- Lepidlo (vteřinové)
- Imbus velikost 1.3 mm
- Imbus velikost 2 mm

## Vložení loga

Logo je potřeba vsadit do určeného prostoru zevnitř krabičky. Pro jeho zajištění je vhodné použít vteřinové lepidlo - stačí po jedné kapce v horní a dolní části loga.

<borderedImage>![Create API token](_media\logo.png":size=500x430")</borderedImage>

## Lisování závitových vložek

Součástí stavebnice Karmen jsou závitové vložky, díky kterým bude Karmen snadno rozebiratelná.

### Pozice závitových vložek

 Umístění závitových vložek je následující - viz obrázek pod textem.

<borderedImage>![Create API token](_media\lisovani-pozice.jpg":size=500x430")</borderedImage>

### Způsob lisování

Nejlepší způsob jak nalisovat závitové vložky je za pomoci pájky. Nahřejte pájku zhruba na 250°C a opatrně umístěte závitovou vložku na její hrot. Tím se vložka rychle zahřeje a vy budete schopni nalisovat vložky bez rizika popraskání plastových dílů.

!> Při lisování musí být pájka v jedné ose se závitovou vložkou a otvorem, do kterého je vložka lisována (jinými slovy kolmo na dno krabičky) - jedině tak nedojde ke kontaktu pájky s lemem krabičky a tím k jeho natavení na zahřátou pájku. Nesousosost by také vedla k vyvalení materiálu z prostoru kolem vložky, případně ke znemožněnému sešroubování.

<borderedImage>![Create API token](_media\lisovani-vlozky.jpg":size=500x430")</borderedImage>

!> Každá závitová vložka musí být zalisována po celé délce tak, aby nevyčnívala.

## Pájení kontaktů

Karmen potřebuje propojit LEDky a konektor se základní deskou - není to nic složitého, stačí Vám trocha trpělivosti.

!> Pro správnou funkci se držte schéma zapojení LED a konektoru se základní deskou. Dodržujte barevné uspořádání přiložených vodičů znázorněné na následujících obrázcích.

### Zapojení LED

Pro každou stranu LED použijte stejně dlouhé vodiče. U černé šipky natištěné na LED se vždy pájí černý vodič - u obou LED stejné - následuje bílý, zelený a červený vodič.

<borderedImage>![Create API token](_media\propojeni-led.jpg":size=500x430")</borderedImage>

### Zapojení konektoru

Konektor má 3 vidlice, z toho budou potřeba pouze 2 - prostřední pro připojení černého vodiče a levá pro připojení červeného vodiče (levá strana platí pro prostřední vidlici v dolní poloze).

<borderedImage>![Create API token](_media\zapojeni-konektoru.png":size=500x430")</borderedImage>

### Zapojení vodičů na základní desce

Pro konektorové vodiče slouží piny na spodní straně základní desky v prosotu pod mikro USB, kde černý vodič přijde na pin "PP5" a červený vodič na pin "PP2".

Pro LED vodiče slouží piny ve dvou řadách, taktéž na spodní straně desky. Pokud máte základní desku otočenou řadami pinů k sobě, pořadí v dolní řadě je následující:
červený vodič = pozice 2, černý vodič = poz. 3; pořadí v dolní řadě: zelený vodič = poz. 10, bílý vodič = poz. 12

!> Při pájení dodržujte směr vedení vodičů naznačený šipkami, předejdete tak jejich lámání při sestavování.

<borderedImage>![Create API token](_media\zapojeni-desky.jpg":size=500x430")</borderedImage>

## Sestava

Výborně, nyní máme nejtěžší krok za sebou! Teď už stačí jen vše poskládat dohromady.

### Základní deska

!> Ujistěte se, že SDHC karta není vložena do základní desky, v opačném případě by při sestavování došlo k jejímu poškození!

Vkládejte základní desku pájenými kontakty směrem dolů.

- 1) Podvlečte USB do příslušného otvoru v krabičce
- 2) Vodiče musí být vedeny v prostoru mezi základní deskou a dnem krabičky směrem do volného prostoru nad základní deskou
- 3) Poté nasaďte základní desku na určené výstupky



<borderedImage>![Create API token](_media\vlozeni-desky.png":size=500x430")</borderedImage>

### Konektor

Konektor vložte do určeného prostoru v levém rohu nad základní deskou tak, aby nedošlo k lámání vodičů. Výstupek na konektoru, který se nachází naproti prostředí vidlici, musí směřovat mimo úložný prostor - jedině tak bude konektor v jedné ose s otvorem v lemu krabičky.

<borderedImage>![Create API token](_media\vlozeni-konektoru.png":size=500x430")</borderedImage>

### Kamera

Připojte kameru na základní desku. Konektor určený pro kameru je popsán přímo na základní desce ("CAMERA"). Ze stran konektoru se nachází pojistky, které je potřeba nejdříve vycvaknout směrem nahoru. Poté vložte plochý připojovací kabel tak, aby kontakty směřovaly směrem k nápisu "CAMERA" - viz další obrázek. Pojistky zacvakněte a umístěte kameru do krabičky. Plochý připojovací kabel můžete opatrně přehnout tak, aby lépe pasoval do krabičky.

<borderedImage>![Create API token](_media\vlozeni-kamery.png":size=500x430")</borderedImage>

> Tip: Umístění kamery můžete vidět na obrázku v kapitole  [Finále](http://localhost:3000/#/prusaslicer-gcode-upload?id=fin%c3%a1le)

### LED

Vložte LED do horního krytu. Doporučujeme vést vodiče ve tvaru "U", aby nepřekážely při závěrečném sestavování. Poté přišroubujte držáky LED - použijte šroubky se zápustnou (kuželovou) hlavou a utehujte je s citem. Hrana držáku musí být vždy zarovnána s boční hranou horního krytu.

<borderedImage>![Create API token](_media\vlozeni-led.png":size=500x430")</borderedImage>

### Finále

Nyní přiklopte horní kryt na krabičku a sešroubujte zbylýmy šroubky.

!> Vodiče uvnitře krabičky musí zůstat mimo prostor závitových vložek a čočku kamery, jedině tak bude kryt po přišroubování zarovnán po celé délce s horním lemem krabičky.

<borderedImage>![Create API token](_media\pred-slozenim.jpg":size=500x430")</borderedImage>

Jako úplně poslední krok vložte SDHC kartu do již sestavené Karmen.

<borderedImage>![Create API token](_media\vlozeni-sd.jpg":size=500x430")</borderedImage>

## Závěrem

A to je z průvodce stavbou Karmen vše. Nyní můžete pokračovat nejprve do kapitoly [Připojení Pillu k Wifi](/karmen-pill-zaciname?id=připojení-pillu-k-wifi)-DOLADIT,

a poté [Nastavení PrusaSliceru s Karmen](/prusaslicer-gcode-upload?id=nastavení-prusasliceru-s-karmen) a připojit tak Karmen ke své 3D tiskárně.
Doufáme, že Vás stavebnice Karmen bavila! Vy si užijte Karmen naplno a my Budeme rádi za Vaši zpětnou vazbu :-)
